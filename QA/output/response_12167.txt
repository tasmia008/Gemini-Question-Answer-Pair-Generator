**Question 1:**
মাতৃদুগ্ধ বিকল্প, শিশু খাদ্য ও বাণিজ্যিকভাবে প্রস্তুতকৃত শিশুর বাড়তি খাদ্য বিপণন করার জন্য কোন তথ্যাদি ধারণপাত্র ও মোড়কে থাকা বাধ্যতামূলক?

**Answer:**
সুস্পষ্ট, সহজে দৃশ্যমান, পাঠযোগ্য, বোধগম্য, সহজবোধ্য বাংলায় ও উজ্জ্বল রংয়ের লেখা দ্বারা ‘‘গুরত্বপূর্ণ তথ্যাদি’’ শিরোনামাধীন নিম্নবর্ণিত তথ্য ও বিবরণাদি:
- পণ্যের নামের অব্যবহিত নিম্নে ‘‘মায়ের দুধের বিকল্প বা উহার সমকক্ষ কিছুই নাই’’ শীর্ষক একটি বিবৃতি
- ব্যাচ নম্বর, নিবন্ধন নম্বর এবং প্রস্তুতের ও মেয়াদ উত্তীর্ণের তারিখ
- প্রযোজ্য ক্ষেত্রে, ‘‘মাতৃদুগ্ধ বিকল্প, শিশু খাদ্য শিশুর পুষ্টির মূল উৎস নহে’’ বা  ‘‘বাণিজ্যিকভাবে প্রস্তুতকৃত শিশুর বাড়তি খাদ্য শিশুর পুষ্টির মুল উৎস নহে’’ মর্মে একটি সর্তকবাণী
- ব্যবহৃত উপাদানসমূহ ও উহার বিশ্লেষণ
- সংরক্ষণ সংক্রান্ত নির্দেশনাবলী
- নির্ধারিত অন্য কোন বিবরণ

**Question 2:**
ধারণপাত্র বা মোড়কে কোন ধরনের চিত্র বা শব্দ ব্যবহার করা নিষেধ?

**Answer:**
- কোন শিশু বা শিশুর মা বা উভয়ের বা অন্য কোনরূপ ছবি
- মাতৃদুগ্ধ বিকল্প, শিশু খাদ্য ও বাণিজ্যিকভাবে প্রস্তুতকৃত শিশুর বাড়তি খাদ্যকে সহজে চিনিবার উদ্দেশ্যে কোন চিত্রলেখ বা কার্টুন চিত্র
- শিশুর জন্য উপযুক্ত বা ব্যবহারযোগ্য বা অনুরূপ কোন শব্দ

**Question 3:**
ধারণপাত্রের ভিত্তিতে কী থাকা বাধ্যতামূলক?

**Answer:**
মাতৃদুগ্ধ বিকল্প, শিশু খাদ্য ও বাণিজ্যিকভাবে প্রস্তুতকৃত শিশুর বাড়তি খাদ্যের ব্যবহার বিধি সংক্রান্ত একটি নির্দেশিকা যাহাতে নির্ধারিত বিবরণাদির সুস্পষ্ট উল্লেখ থাকিবে।